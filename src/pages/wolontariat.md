---
layout: ../layouts/PageLayout.astro
title: Wolontariat
image: "/images/meta/hero.png"
---

Zostań wolontariuszem Akcji i ratuj z nami dzikie zwierzęta!

Pomoc wolontariuszy przy sprzątaniu, karmieniu, podawaniu leków jest niezbędna do prawidłowej pracy ośrodka. Zapraszamy osoby mające choć trochę wolnego czasu do regularnej współpracy.

Aplikować można przesyłając zgłoszenie na adres mailowy: akcjadladzikichzwierzat@gmail.com

Każdego dnia wolontariusze przeznaczają swój czas na pomoc w powrocie do zdrowia dzikim pacjentom, a także wnoszą swoje pomysły i obserwacje w życie ośrodka, pozwalając nam się rozwijać. Praca bywa ciężka, ale jest niezmiernie satysfakcjonująca, a każde wyleczone zwierzę, które wraca na wolność, jest dla nas największą nagrodą.

Wolontariat to także możliwość zdobycia praktycznego doświadczenia w pracy ze zwierzętami dla uczniów techników weterynaryjnych, studentów weterynarii czy zootechniki. Na zgłoszoną prośbę wydajemy zaświadczenie o odbytym wolontariacie.

Wśród naszych wolontariuszy są osoby w każdym wieku, pełniące różne profesje i posiadające rozmaite pasje – łączy je szacunek do przyrody i chęć niesienia pomocy zwierzętom w potrzebie. Warto odnotować, że wiele osób, które były naszymi wolontariuszami właśnie podczas pracy w ośrodku odkryło swoje pasje, czy wręcz powołanie zawodowe, zostając w przyszłości technikami weterynaryjnymi, lekarzami weterynarii, biologami, czy wybierając kierunek studiów związany z naukami biologicznymi.

Jeśli nie masz możliwości przyjeżdżania do naszego ośrodka lub czujesz, że praca fizyczna jest nie dla Ciebie, nic się nie martw! Wciąż możesz poczuć radość i satysfakcję z pomagania dzikim zwierzętom dzieląc się swoim talentem. W obrębie Akcji funkcjonują cztery grupy robocze:

- grupa edukacyjna (pomoc przy prowadzeniu warsztatów, opracowywaniu merytorycznych tekstów przyrodniczych)
- grupa fundraisingu (pomoc przy zdobywaniu funduszy, kontakt ze sponsorami)
- grupa social media (tworzenie filmów, rolek, reelsów)
- grupa twórcza (graficy, fotografowie i wszelacy twórcy, którzy chcą pomóc swoją twórczością lub umiejętnościami)

A może chcesz zaproponować jeszcze coś innego? Wyślij zgłoszenie, czekamy na Ciebie!

Poniżej odpowiadamy na najczęściej zadawane pytania:

**1. Kto może zostać wolontariuszem?**

Wolontariuszem może zostać każdy, kto ukończył 16 lat, a w szczególnych przypadkach również osoba młodsza – takie podania rozpatrujemy indywidualnie. Należy pamiętać, że każdy niepełnoletni kandydat musi posiadać pisemną zgodę opiekuna prawnego na pełnienie wolontariatu w ośrodku i może podjąć dyżur wyłącznie pod opieką innego wolontariusza - pełnoletniego i doświadczonego.

**2. Czego oczekujemy od kandydata na wolontariusza?**

Nie wymagamy specjalistycznego wykształcenia ani doświadczenia w pracy ze

zwierzętami – wszystkiego Cię nauczymy, ale od kandydata oczekujemy:

- sumienności i odpowiedzialności – musimy wiedzieć, że możemy na tobie polegać;
- empatii w stosunku do zwierząt i wrażliwości na ich potrzeby – twoje obserwacje są ważne dla technika i innych wolontariuszy;
- dyspozycyjności – obecność na dyżurze raz w tygodnia jest obowiązkowa.
- cierpliwości i opanowania – będą się zdarzać stresujące sytuacje.
- umiejętności pracy w zespole, ale także samodzielności w wykonywaniu powierzonych zadań.

**3. Szkolenie Wstępne.**

Każdy kandydat na wolontariusza zaczyna od szkolenia wstępnego, w czasie którego zapoznaje się z zasadami BHP, wytycznymi pracy w ośrodku oraz poznaje techniki obsługiwania poszczególnych zwierząt. Jeżeli kandydat pomyślnie przejdzie szkolenie i zdecyduje się na zostanie wolontariuszem, podpisuje z Fundacją umowę wolontariacką na czas uzgodniony przez obie strony.

**4. Podstawowe obowiązki wolontariusza:**

- przestrzeganie obowiązujących w ośrodku zasad, w tym zasad BHP;
- karmienie i pojenie zwierząt;
- sprzątanie i mycie klatek oraz transporterów;
- utrzymywanie porządku i czystości w pomieszczeniach ośrodka;
- obserwacja zwierząt i zgłaszanie doświadczonym wolontariuszom / technikom weterynaryjnym niepokojących informacji dotyczących stanu zdrowia zwierząt;
- zachowanie ciszy w pomieszczeniu, w którym przebywają leczone zwierzęta;
- regularne przychodzenie na dyżury w ośrodku w wymiarze min.1x w tygodniu (mamy elastyczny grafik). Minimalny czas trwania pojedynczego dyżuru to 2-3 godziny.

**5. Wolontariat to nie tylko praca!**

Na wszystkich wolontariuszy, którzy chcą doskonalić swoje umiejętności oraz poszerzać wiedzę dotyczącą zwierząt - ich ochrony, leczenia, zwyczajów i wielu innych zagadnień – zapraszamy do dołączenia do Klubu Wolontariusza. Czekają tam szkolenia, warsztaty, zajęcia terenowe i inne aktywności, wszystkie prowadzone przez pasjonatów i specjalistów w danej dziedzinie, a oczywiście udział w nich jest bezpłatny. W ramach integracji wolontariuszy odbywają się różnego rodzaju spotkania towarzyskie, jak chociażby mikołajki.

Co o wolontariacie mówią nasi wolontariusze?