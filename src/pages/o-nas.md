---
layout: ../layouts/PageLayout.astro
title: O nas
image: "/images/meta/hero.png"
---

W 2024 r. została założona Fundacja Chatka Gołębia, mająca swoją siedzibę w Małopolsce. Misją Fundacji Chatka Gołębia jest ochrona gołębi miejskich, innych ptaków żyjących w miastach oraz gołębi udomowionych. 

Promujemy adopcję gołębi udomowionych oraz gołębi dzikich, które przez swoją niepełnosprawność nie mogą wrócić na wolność. Informujemy społeczeństwo o pochodzeniu gołębi miejskich (potomkowie wypuszczonych/zbiegłych z hodowli gołębi domowych – udomowionych przez człowieka gołębi skalnych). Finansujemy leczenie i rehabilitację ptaków przebywających w ośrodkach rehabilitacji dzikich zwierząt, fundacjach, stowarzyszeniach i domach tymczasowych. Jako organizacja społeczna bierzemy udział w postępowaniach karnych dotyczących przypadków łamania ustawy o ochronie zwierząt.    Jesteśmy organizatorami cyklicznej, odbywającej się na krakowskim rynku Akcji Sznurek, podczas której rozplątujemy łapki gołębi ze sznurków oraz zabieramy wymagające leczenia ptaki do kliniki weterynaryjnej. Edukujemy otoczenie na temat humanitarnego traktowania ptaków w miastach. W tym celu powołaliśmy kampanię Zakaz Kolców, która postuluje zakazanie montażu kolców w celu odstraszania ptaków.

Działamy dzięki datkom oraz wsparciu wolontariuszy. Razem możemy więcej!

![](/images/pages/o-nas/o-nas-caleb.jpg)