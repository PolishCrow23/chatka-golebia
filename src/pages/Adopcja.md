---
layout: ../layouts/PageLayout.astro
title: Jak nam pomóc?
image: "/images/meta/hero.png"
---
Adopcja

<!-- ![](../images/posts/Adopcja/Adopcja.jpg)

# [Gołębie czekające na adopcję](/birds)

Jesteś zainteresowany adopcją podopiecznego Chatki Gołębia? 
# [Wypełnij ankietę przedadopcyjną](/adopt)

Jest możliwość zorganizowania transportu z Krakowa do innego miasta.

![](../images/posts/Adopcja/Adopcjagołębi.jpg)

Gołębie potrafią świetnie przystosować się do nowych warunków. Potrzebują po prostu trochę czasu, cierpliwości i miłości. Są niezwykle towarzyskie i nawet gdy nie mają kontaktu z drugim przedstawicielem swojego gatunku, czują się szczęśliwe i zaspokojone jeśli mogą spędzić czas z człowiekiem, którego w którymś momencie zaczynają traktować jako członka swojego stada lub nawet partnera. 

Klatka kojarzy nam się z cierpieniem i niewolą, jednak gołębie uwielbiają swoje klatki! Traktują je jako swoją prywatną przestrzeń, w której jedzą, śpią, bawią się czy dzielą się miłością ze swoim ludzkim lub gołębim partnerem. 

Gołębie są też niezwykle ciekawskie i będą szczęśliwe, przechadzając się po naszym domu, przyglądając się zachowaniu reszty domowników, patrząc przez okno, czy śpiąc na sofie lub regale.

# Warunki adopcji gołębia
1. Codzienna wymiana wody i jedzenia.
2. Regularne sprzątanie klatki.
3. Klatka o minimalnych wymiarach 107cm długości x 70cm szerokości x 75cm wysokości dla pary gołębi lub 91cm długości x 60cm szerokości x 66cm wysokości dla jednego gołębia. Odpowiednie wyposażenie klatki (półki, gniazdo, zabawki, lusterko, miska do kąpieli).
4. Podawanie gołębiowi odpowiedniej mieszanki ziaren (ok. 15-16% białka i ok. 3,5% tłuszczu).
5. Regularne socjalizowanie się z gołębiem (np. karmienie z ręki, zabieranie gołębia do pokoju, w którym przebywają domownicy, naśladowanie mowy ciała gołębia, więcej w [tym](Jak zaprzyjaźnić się z gołębiem) poście).
6. Zapewnienie opieki weterynaryjnej u [lekarza specjalizującego się w leczeniu ptaków](https://www.google.com/maps/d/u/0/viewer?mid=1Zzb9DNho0v9q7D0_pXt0LlcK_63nr6AI&fbclid=IwAR32zPCt11NYOx5y2agWXJAIbrJ4HoljxS9FBknglcr0JmPpJloeswoyqOU&ll=50.233291637921965%2C20.120435368923747&z=8).
7. Codzienne wypuszczanie gołębia poza klatkę na kilka godzin.
8. Wychodzenie z gołębiem na zewnątrz tylko w majtkach dla gołębi i na smyczy.
9. Niewypuszczanie gołębia na wolne loty.
10. Niepalenie tytoniu w domu, usunięcie świec zapachowych, odświeżaczy powietrza z otoczenia gołębia, niestosowanie patelni teflonowych.
11. Nierozmnażanie gołębi - wymiana jajek prawdziwych na podkładowe w przypadku posiadania samca i samiczki.
12. Regularne podawanie gołębiowi wapnia i preparatów witaminowych.

Więcej gołębi do adopcji możesz znaleźć na naszej stronie [Chatka gołębia - gołębie do adopcji](https://www.facebook.com/chatkagolebia/) oraz na stronie [Gruszętnik - gołębie w potrzebie](https://www.facebook.com/gruszetnik/)

![](../images/posts/Adopcja/Zelda.jpg) -->