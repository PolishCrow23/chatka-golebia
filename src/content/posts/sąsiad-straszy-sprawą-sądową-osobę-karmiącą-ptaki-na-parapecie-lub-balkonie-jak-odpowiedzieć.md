---
title: "Sąsiad straszy sprawą sądową osobę karmiącą ptaki na parapecie lub
  balkonie. Jak odpowiedzieć? "
author: Karolina Mikołajczyk
pubDate: 04.07.2025
tag: Prawo
image: /images/bird-eating-food-from-human-hand.jpg
description: Jaką „sprawą sądową” może straszyć sąsiad? Odpowiedź poznacie w tym artykule.
---
## Zanieczyszczenie lokalu sąsiada

\
Jeżeli osoba karmiąca ptaki jest właścicielem lokalu mieszkalnego, a sąsiad jest właścicielem drugiego lokalu mieszkalnego w tym samym budynku i w wyniku dokarmiania dochodzi np. do zanieczyszczenia balkonu, parapetu lub okna sąsiada.

### **Możliwe działanie sąsiada: Powództwo o przywrócenie stanu zgodnego z prawem i zaniechanie naruszeń (Immisji) - Sprawa cywilna.**

Zgodnie z art. [140 k.c. ](#_Art._140_[Uprawnienia)właściciel może korzystać z rzeczy zgodnie ze społeczno-gospodarczym przeznaczeniem swego prawa w granicach określonych przez ustawy i zasady współżycia społecznego.
Zgodnie z art. [144 k.c.](#_Art._144_[Immisje]) właściciel nieruchomości powinien przy wykonywaniu swego prawapowstrzymywać się od działań, które by **zakłócały** korzystanie z nieruchomości sąsiednich **ponad przeciętną miarę,** wynikającą ze społeczno-gospodarczego przeznaczenia nieruchomości i stosunków miejscowych. \
Jeżeli właściciel narusza ten obowiązek, to, zgodnie z art. [222 § 2 k.c.](#_Art._222_) właścicielowi – sąsiadowi **przysługuje** roszczenie o **przywrócenie stanu zgodnego z prawem** i zaniechanie naruszeń.

Przeciętna miara jest ustalana przy pomocy dwóch kryteriów: 

1. Społeczno-gospodarczego przeznaczenia nieruchomości,
2. Stosunków miejscowych,

**Immisje, które tej miary nie przekraczają, są dopuszczalne** jako że nie byłoby możliwe korzystanie \
z nieruchomości w sposób niedostrzegalny i nieodczuwalny na nieruchomościach sąsiednich. \
Przeciętny charakter miary wskazuje, że punktem odniesienia powinny być odczucia przeciętnego człowieka, \
a osobista wrażliwość konkretnej osoby nie ma znaczenia, bez względu na to, co jest przyczyną tej wrażliwości.\
\
Oceniając przeciętną miarę immisji, należy uwzględnić zwłaszcza: 

* Częstotliwość trwania zakłóceń, 
* Intensywność ich trwania,
* Skutki, 
* Pozytywną społeczną wartość działalności wytwarzającej immisje (np. pszczelarstwo). 

Społeczno-gospodarcze przeznaczenie nieruchomości jako miernik przeciętnej miary zakłóceń należy ustalać, oceniając charakter zarówno nieruchomości wyjściowej, jak i nieruchomości objętych immisjami. Granice immisji może bowiem wyznaczać cel, któremu dane nieruchomości służą, np. działalność rolnicza, przemysłowa, charakter mieszkalny, religijny itp. **Stosowany miernik ma charakter obiektywny**, dlatego indywidualny sposób zagospodarowania nieruchomości nie ma doniosłości prawnej, jeżeli jest niezgodny z obiektywną oceną jej przeznaczenia (np. zabudowanie nieruchomości rolnej bez wcześniejszej zmiany jej klasyfikacji). \
Z kolei "stosunki miejscowe" oznaczają utrwalony sposób użytkowania nieruchomości w danej okolicy.

Sąsiad może w pozwie twierdzić, że jakkolwiek Konstytucja RP zapewnia ochronę własności, prawo to nie jest absolutne a **korzystanie z tej własności** powinno być zgodne z jej społeczno-gospodarczym przeznaczeniem ([art. 140 k.c.](#_Art._140_[Uprawnienia)) i **nie może to powodować uciążliwości dla sąsiednich nieruchomości**. Bycie właścicielem nieruchomości nie upoważnia do korzystania ze swojej własności w sposób całkowicie dowolny i nieograniczony. Wolność korzystania z własności napotyka na pewne ograniczenia w miejscu, gdzie zaczyna się wolność i własność drugiej osoby. Do takich ograniczeń należą zasady współżycia społecznego oraz tzw. przeciętna miara o której mowa w art. [144 k.c](#_Art._144_[Immisje]). Sąsiad może twierdzić, że dokarmianie ptaków na balkonie/z parapetu sąsiadującego mieszkania przekracza taką przeciętną miarę poprzez oddziaływanie niekorzystne/zakłócające spokojne korzystanie z jego nieruchomości i powoduje tzw. **immisje** polegające na uciążliwych zapachach, zanieczyszczeniu okien, parapetu, balkonu należącego do jego nieruchomości – o ile takie uciążliwości mają miejsce. 

Sąsiad może dochodzić ochrony przed immisjami tego typu w trybie [art. 23](#_Art._23_[Ochrona) i [24k.c. ](#_Art._24_[Środki)czyli w trybie ochrony dóbr osobistych w zw. z [art.222 k.c.](#_Art._222_) i  [art. 144 k.c.](#_Art._144_[Immisje]) Jeśli zaś immisja doprowadza do szkody, podstaw do jej naprawienia poszukiwać należy w [art. 415 k.c.](#_Art._415_[Odpowiedzialność)i nast., przy czym osobą odpowiedzialną za szkodę nie może być uznana osoba, która z jakichkolwiek powodów znajduje się w stanie wyłączającym świadome albo swobodne powzięcie decyzji \
i wyrażenie woli ([art. 425 k.c.](#_Art._425_[Niepoczytalność])). Zakres obowiązku naprawienia szkody w takiej sytuacji (w stosunkach między osobami fizycznymi) może być stosownie do okoliczności ograniczony, jeżeli ze względu na stan majątkowy poszkodowanego lub osoby odpowiedzialnej za szkodę wymagają takiego ograniczenia zasady współżycia społecznego ([art. 440 k.c.)](#_Art._440_[Miarkowanie)

Zanim jednak sąsiad wystąpi na drogę sądową, powinien wcześniej na piśmie zażądać podjęcia określonych czynności przez właściciela nieruchomości, które są źródłem immisji. Dopiero po bezskutecznym upływie terminu można skierować sprawę do sądu.

W przypadku wytoczenia powództwa przez sąsiada skutecznym argumentem przeciwnym byłoby wykazanie, że:

* Działania pozwanego sąsiada, będącego właścicielem
  nieruchomości sąsiedniej nie zakłócają korzystania z nieruchomości powoda, bądź
* Stopień zakłóceń nie przekracza przeciętnej miary
  wynikającej ze społeczno–gospodarczego przeznaczenia nieruchomości i stosunków
  miejscowych, a także wtedy gdy 
* Powód wyraził zgodę na występujące zakłócenia w
  korzystaniu z nieruchomości, wobec czego istniejący stan jest zgodny z prawem a
  także wówczas, gdy 
* Pozwany nie jest właścicielem nieruchomości, z której
  korzystanie zostało zakłócone, np. jest jedynie najemcą lub, gdy okaże się, że
* Sąsiad nie jest właścicielem nieruchomości sąsiedniej, co za tym idzie nie ma legitymacji do tego, żeby być \
  w sprawie powodem. 

To na  powodzie zawsze ciąży obowiązek wykazania, że naruszenie własności przez sąsiada (właściciela nieruchomości sąsiedniej) miało charakter trwały oraz istnieje prawdopodobieństwo powtarzania się go w przyszłości. Dlatego, zanim sąsiad wystąpi się na drogę sądową, powinien zawsze wcześniej na piśmie zażądać podjęcia określonych czynności przez właściciela nieruchomości, która jest źródłem immisji. Dopiero po bezskutecznym upływie terminu można skierować sprawę do sądu i tym samym uprawdopodobni, że immisje będą się powtarzać w przyszłości.  

##### *a)*   

Jeżeli osoba karmiąca ptaki jest najemcą lokalu a sąsiad jest lokatorem innego lokalu albo właścicielem innego lokalu w tym samym budynku i w wyniku dokarmiania dochodzi  do zanieczyszczenia balkonu/parapetu/okna
sąsiada

##### Możliwe działania sąsiada: POWÓDZTWO O ROZWIĄZANIE STOSUNKU PRAWNEGO UPRAWNIAJĄCEGO DO

UŻYWANIA LOKALU I NAKAZANIE JEGO OPRÓŻNIENIA Z POWODU RAŻĄCEGO I UPORCZYWEGO
NARUSZENIA PORZĄDKU DOMOWEGO, CZYNIĄCEGO KORZYSTANIE Z INNYCH LOKALI W BUDYNKU
UCIĄŻLIWYM (SPRAWA CYWILNA)

Zgodnie z [art.13 ustawy o ochronie praw lokatorów ](#_Art._13_[Rozwiązanie)sąsiad może wytoczyć powództwo o rozwiązanie przez sąd umowy najmu i nakazanie opróżnienia lokalu, jeżeli dana osoba wykracza w sposób rażący lub uporczywy przeciwko porządkowi domowemu, czyniąc uciążliwym korzystanie z innych lokali w budynku.

Zasady porządku domowego mogą być określone w regulaminie uchwalonym przez wspólnoty mieszkaniowe, spółdzielnie mieszkaniowe oraz współwłaścicieli budynku. Niezależnie jednak od powyższego wynikają one z ustalonych zwyczajów, a zatem nie muszą być nigdzie spisane. Za rażące wykroczenie przeciwko porządkowi
domowemu można uznać zachowanie, które cechuje duże nasilenie złej woli i szczególna szkodliwość ze względu na charakter naruszonych norm. Za rażące wykroczenie przeciwko porządkowi domowemu może być uznane nawet jednorazowe zachowanie.

Za uporczywe może być uznane zachowanie częste, wielokrotne, powtarzające się. W obu przypadkach ustawodawca wymaga, by naganne zachowanie lokatora czyniło uciążliwym korzystanie z innych lokali w budynku.

W doktrynie słusznie podnosi się, że należy per analogiam stosować [art. 11 ust. 2 pkt 1 u.o.p.l.](#_Art._11_[Wypowiedzenie]) w zakresie, w jakim wymagane jest pisemne upomnienie lokatora. Argumentuje się, że skoro taki wymóg przewidziany został dla właściciela, z którym wiąże lokatora stosunek prawny, to tym bardziej powinien on dotyczyć osoby, z którą nie wiąże lokatora żaden stosunek prawny.

Jeśli w toku procesu dojdzie do zmiany zachowania lokatora lub jego domowników, polegającej na zaprzestaniu naruszeń zasad porządku domowego i przestrzeganiu zasad współżycia mieszkańców przez okres uzasadniający przekonanie o trwałym charakterze tej zmiany, może dojść do oddalenia powództwa jako bezzasadnego.

Zgodnie z wyrokiem Europejskiego Trybunału Praw Człowieka z dnia 28 kwietnia 2016 r. 27013/07 „Utrata mieszkania jest najbardziej skrajną formą ingerencji w prawo do poszanowania czyjegoś domu, a każda osoba znajdująca się w sytuacji takiego zagrożenia powinna mieć możliwość ustalenia proporcjonalności środka przez sąd. W szczególności w przypadkach, w których zostały podniesione argumenty dotyczące proporcjonalności ingerencji, sądy krajowe powinny zbadać je w sposób szczegółowy i dokonać stosownego uzasadnienia.”

##### *b)*   

Jeżeli dokarmianie ptaków powoduje zanieczyszczenie położonego pod oknami przy budynku skweru/trawnika/drogi/chodnika/ placu zabaw/ innego miejsca publicznego:

è  *możliwe działania sąsiada: ZŁOŻENIE ZAWIADOMIENIA O PODEJRZENIU
POPEŁNIENIA WYKROCZENIA ZANIECZYSZCZENIA/ZAŚMIECENIA MIEJSCA PUBLICZNEGO
(SPRAWA O WYKROCZENIE)*

Samo dokarmianie ptaków (ale też wolno-bytujących kotów, które są zwierzętami towarzyszącymi) nie jest wykroczeniem, ale zanieczyszczenie lub zaśmiecanie przestrzeni publicznej karmą czy resztkami jedzenia już takim wykroczeniem jest.

Jeżeli więc dokarmianie ptaków powoduje zanieczyszczenie/zaśmiecenie położonego pod oknami /balkonem skweru/trawnika/drogi/chodnika/placu zabaw lub innego miejsca publicznego sąsiad może złożyć na policji zawiadomienie o podejrzeniu popełnienia wykroczenia stypizowanego w [art. 145 k.w](#_Art._145_[Zanieczyszczanie)., który przewiduje za to
wykroczenie karę grzywny min. 500 zł. Maksymalna wysokość grzywny, zgodnie z ogólna regulacją wyrażoną w [art. 24 § 1 k.w. ](#_Art._24_[Grzywna])wynosi 5000 zł, przy czym określając ostateczną wysokość, sąd weźmie pod uwagę dochody
sprawcy, jego warunki osobiste i rodzinne, stosunki majątkowe i możliwości zarobkowe.

Wymierzając karę za zaśmiecanie/zanieczyszczanie miejsca publicznego, sąd może orzec obowiązek przywrócenia zanieczyszczonego/zaśmieconego miejsca do stanu poprzedniego. 

## Jak odpowiedzieć sąsiadowi?

Żeby odpowiedzieć jednoznacznie na to pytanie, należałoby ustalić, jakimi dokładnie działaniami sądowymi grozi sąsiad.  

Grożenie innej osobie **spowodowania postępowania karnego** lub postępowania, w którym **może zostać nałożona administracyjna** **kara pieniężna** jest, zgodnie z k.k., tzw. **groźbą bezprawną** ([art. 115 § 12 k.k.](#_Art._115_[Groźba)). Jest to z reguły jedno ze znamion, których zaistnienie jest konieczne do uznania, że doszło do innego czynu zabronionego. 

Grożenie innej osobie **spowodowania postępowania cywilnego** lub postępowania **w sprawie o wykroczenie nie jest groźbą bezprawną.** O groźbie bezprawnej mówimy tylko wtedy, gdy używająca jej osoba grozi spowodowaniem postępowania karnego lub postępowania, w którym może być nałożona kara administracyjna. 

Sama groźba bezprawna może być uznana za czyn zabroniony tylko wówczas, gdy zaistniał skutek w postaci podjęcia przez inną osobę określonego działania, zaniechania lub znoszenia ([art. 191 § 1 k.k.](#_Art._191_[Zmuszenie]) Wówczas mamy do czynienia z przestępstwem „zmuszenia”, które jest zagrożone karą pozbawienia wolności do lat 3. Ściganie przestępstwa następuje na wniosek pokrzywdzonego.  

Jeżeli groźby czy zapowiedzi ze strony sąsiada podjęcia działań przeciwko osobie dokarmiającej gołębie są uporczywe, tj. powtarzają się, i wywołują w osobie dokarmiającej gołębie uzasadnione okolicznościami poczucie zagrożenia, poniżenia lub udręczenia lub istotnie naruszają jej prywatność, wówczas takie działanie może być uznane jako wypełniające znamiona przestępstwa nękania podlegającego karze pozbawienia wolności od 6 miesięcy do lat 8 ([art. 190a § 1 k.k.](#_Art._190a_[Uporczywe)). Ściganie przestępstwa następuje na wniosek pokrzywdzonego.  

Ażeby ocenić właściwie ryzyko dla osoby dokarmiającej ewentualnymi działaniami prawnymi, należałoby także ustalić, na jakim terenie odbywa się dokarmianie (prywatny/publiczny), czy dochodzi do zanieczyszczenia/zaśmiecania? Czy zanieczyszczana jest nieruchomość prywatna/miejsce publiczne? Czy sąsiad  skierował pismo – wezwanie do osoby dokarmiającej ptaki? Czy osobą dokarmiającą jest właściciel nieruchomości czy najemca? Czy sąsiad jest właścicielem nieruchomości czy najemcą?

Jeśli jest to teren prywatny (wspólnoty/spółdzielni) – to należałoby ustalić, czy w regulaminie porządku domowego wpisany jest zakaz dokarmiania ptaków – jeżeli tak, to jakich miejsc zakaz dotyczy.
