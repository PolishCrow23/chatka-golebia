---
title: Czy gołębie potrafią rozpoznać się w lustrze?
author: Iga Spodzieja
pubDate: 2024.09.14
description: Instrukcja budowy gołębnika dla adoptowanych i uratowanych gołębi.
longDescription: "Test lustra (MR – mirror test), jest metodą stosowaną do oceny samoświadomości u zwierząt (w tym ludzi), opracowaną przez Gordona G. Gallupa Jr. w 1975 roku. Metoda polega na ustaleniu czy zwierzę rozpoznaje się w lustrze, ewaluując jego zachowanie, tj.: czy ogląda, dotyka lub pociera oznakowane na ciele miejsce."
image: /images/posts/test-lustra/białe-gołębie.jpg
---


**Test lustra** (MR – mirror test), nazywany również **rozpoznaniem się w lustrze** (MSR – mirror self-recognition), jest metodą stosowaną do oceny samoświadomości u zwierząt (w tym ludzi), opracowaną przez Gordona G. Gallupa Jr. w 1975 roku. Metoda polega na ustaleniu czy zwierzę rozpoznaje się w lustrze, ewaluując jego zachowanie, tj.: czy ogląda, dotyka lub pociera oznakowane na ciele miejsce.

W **tradycyjnym teście lustra** stosuje się namalowany, przyczepiony do ciała lub wstrzyknięty znacznik. Zakłada się, że samorozpoznanie w lustrze występuje, gdy zwierzę próbuje spontanicznie sprawdzić lub usunąć znacznik. Co ważne, w tradcyjnym teście są brane pod uwagę dwa kryteria oceny samorozpoznania (rezultat binarny): **sukces** (zwierzę rozpoznaje się w lustrze) lub **porażka** (zwierzę nie rozpoznaje się w lustrze).

Warto zaznaczyć, że to, że "dany gatunek pozytywnie przechodzi test lustra" nie oznacza, że 100% osobników rozpoznaje swoje odbicie. U szympansów, bardzo chętnie badanego gatunku, zdolność do samorozpoznania się stwierdza się u około 75% młodych-dorosłych osobników i u znacznie mniejszego procenta młodych osobników.

![](/images/posts/test-lustra/młody-szympans.jpg)

## Sroki potrafią rozpoznać się w lustrze

W 2008 roku zespół naukowców na czele z prof. H. Priorem przeprowadził badanie samoświadomości u srok (Pica pica), stosując test lustra.

Z badania wynika, że sroki są pierwszymi zwierzętami, nie należącymi do gromady ssaków, które pozytywnie przeszły test lustra, tj. są zdolne do samorozpoznania. Naukowcy dowiedli również, że kora nowa (struktura mózgu człowieka i niektórych innych ssaków), nie jest niezbędna do pojmowania "idei samego siebie". Oznacza to, że samoświadomość oraz zdolność do empatii rozwinęły się u ptaków oraz ssaków niezależnie od siebie.

![](/images/posts/test-lustra/sroka.jpg)

## Nowoczesny test lustra - złożone kryterium oceny

Przy ewaluacji samorozpoznania nie powinny być brane pod uwagę tylko dwa kryteria oceny (jak w tradycyjnych badaniach): zwierzę jest zdolne do samorozponania lub zwierzę nie jest zdolne do samorozpoznania. 

W badaniach nad małpami, które nie potrafią rozpoznać się w lustrze zauważono, że zwierzęta te są w stanie stwierdzić różnicę między ich własnym odbiciem w lustrze (synchroniczność własnych ruchów oraz ruchów w lustrze) a drugim przedstawicielem tego samego gatunku (brak synchroniczności). Oznacza to, że w badaniach powinno być przyjęte stopniowe kryterium oceny samoświadomości.

> Małpy rezusy (Macaca mulatta) nie radzą sobie ze spontanicznymi zadaniami MSR, ale zaczynają używać luster do badania swojego ciała po przeszkoleniu w zakresie wyrafinowanej wersji testu znaku. Co więcej, chociaż małpy nie rozpoznają swojego lustrzanego odbicia na pierwszy rzut oka, są w stanie używać luster do lokalizowania ukrytych obiektów lub niewidocznych osobników. Małpy kapucynki (Cebus apella) również nie radzą sobie z MSR, ale reagują na swoje lustrzane odbicie tak, jakby była to nierealna, niesamowita osoba, a nie obcy lub oni sami. Wyniki te dostarczają dowodów na pośredni stan psychologiczny (lub zdolność) między pełnym MSR a jego całkowitym brakiem.

## Samoświadomość u gołębi

W 2021 roku został opublikowany artykuł naukowy *Mirror Self-Recognition in Pigeons: Beyond the Pass-or-Fail Criterion*. Naukowcy postanowili przetestować test lustra na gołębiach.

W badaniu wzięło udział 16 gołębi pocztowych (Columba livia): 14 samców i 2 samice.
Gołębie zostały przetestowane w 3 warunkach:

- **Zbliżanie się do ściany (Ściana)** – gołębie podchodziły do karmnika ustawionego w kącie szarej nieprzezroczystej plastikowej ściany.
- **Zbliżanie się do lustra (Lustro)**
- **Zbliżanie się do nieznanego gołębia (Nieznajomy)**

![](/images/posts/test-lustra/test-lustra-grafika.jpg)
(A) 


**Źródła**

[Sroki potrafią rozpoznawać się w lustrze](https://cordis.europa.eu/article/id/29770-magpies-identify-themselves-in-a-mirror/pl#:~:text=Tego%20rodzaju%20test%20nie%20polega,a%20nast%C4%99pnie%20rejestruje%20si%C4%99%20reakcj%C4%99)