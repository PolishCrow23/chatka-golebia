@hidden

**Ważne informacje:**
- Pokarm powinien być ciepły (37-40 stopni Celsjusza).
- Nie podgrzewamy mieszanki w mikrofalówce! Mikrofalówka podgrzewa płyn nierównomiernie. Część mieszanki będzie chłodna, a część wrząca, co może doprowadzić do poważnych poparzeń pisklęcia!
- Przygotowujemy pokarm według proporcji zamieszczonych na opakowaniu, czyli dla podlota lub dorosłego gołębia: 1 część Nutribird na 2-2,5 części wody. Mieszanka gęstnieje po kilku minutach od przygotowania. Jeśli jest zbyt gęsta i z trudem przechodzi przez sondę, lepiej mocniej rozcieńczyć ją wodą, w innym przypadku sonda może wystrzelić w wolu gołębia.  
- Producent Nutrbird zaleca używać przegotowanej wody ze względu na bakterie, które mogą znajdować się w kranówce. Osobiście polecam po prostu sprawdzić, czy w danym mieście/wsi kranówka nadaje się do picia przez ludzi. Jeśli tak, to według mnie nie ma potrzeby jej przegotowywać.
- Producent Nutribird zaleca do każdego karmienia przygotowywać świeżą mieszankę. Uważam, że jeśli kolejne karmienie przypada w przeciągu kilku kolejnych godzin, a w pomieszczeniu, w którym przechowywany jest pokarm nie ma wysokiej temperatury, to można po raz kolejny nakarmić ptaka wcześniej przygotowaną mieszanką. Natomiast wieczorne karmienie przygotowaną rano mieszanką, w szczególności jeśli dolaliśmy tam wapń, witaminy czy inne preparaty, uważam za bardziej ryzykowane.

![](../images/posts/Pisklęta/Proporcje.jpg)
*Proporcje NutriBirda i wody.*


