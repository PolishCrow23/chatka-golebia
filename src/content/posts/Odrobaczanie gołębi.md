Odrobaczanie golakow

Nie należy traktować tego wpisu jako instrukcji diagnozy i leczen

Od kilkunastu lat pojawiają się badania dotyczące toksyczności fenbendazolu, albendazolu i pochodnych benzimidazolu u gołębi - popularnych substancji stosowanych do odrobaczania gołębi. Jednak weterynarze, nawet ptasi specjaliści, wciąż przepisują gołębim pacjentom te substancji, często w wysokiej dawce. W tym wpisie chciałabym przybliżyć wam temat toksyczności fenbendazolu i albendazolu oraz zaproponować bezpieczne odpowiedniki.

Jak sprawdzić czy gołąb ma pasożyty wewnętrzne?
Jeśli gołąb nigdy nie miał robionego badania kału w kierunku pasożytów wewnętrznych, to koniecznie należy udać się do weterynarza. Warto zapytać, czy weterynarz dysponuje mikroskopem w gabinecie. Wtedy badanie może być przeprowadzone na miejscu, co jest tańszą i szybszą opcją. Jeśli weterynarz nie ma mikroskopu, to wyśle kał na badanie do laboratorium i będzie trzeba poczekać kilka dni na wyniki. 
Pasożyty najczęściej znajdowane podczas badania kału to jaja nicieni (Capillaria, Ascaridia) oraz kokcydia. Ptak z jajami nicieni w kale koniecznie powinien zostać poddany leczeniu. W przypadku kokcydii, w zależności od ich liczby, lekarz zdecyduje czy jest wprowadzać leczenie. Po przeprowadzonym leczeniu powinno być zrobione badanie kontrolne, by stwierdzić, czy pasożyty dalej znajdują się w organizmie gołębia. Możliwe, że będzie konieczna zmiana leku. Przynajmniej raz w roku warto robić gołębiowi mieszkającemu w domu profilaktyczne badanie kału i wymaz z wola. W przypadku gołębi mieszkających w gołębniku, badanie kału należy robić kilka razy w roku ze względu na możliwość połknięcia jaj nicieni z ziemi.
Prócz robienia badań, warto codziennie kontrolować kał gołębia. Dorosłe osobniki nicieni są widoczne gołym okiem w kale. Wodnista kupa (w przypadku samic szykujących się do złożenia jaj lub pary wysiadującej jaja jest czymś normalnym) utrzymujące się przez kilka dni jest wskazaniem do wizyty u lekarza.

https://drive.google.com/file/d/1_zRy2U6xrAs5ababzvALuwe6noATsvGa/view?usp=sharing
https://www.researchgate.net/publication/274140108_Suspected_Fenbendazole_Toxicity_in_Pigeons_Columba_livia
http://www.pigeonnetwork.com/vetdirectory/vetnorway/drnillsreither/anthelminiticdrugs.cfm


