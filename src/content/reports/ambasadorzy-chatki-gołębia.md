---
title: Ambasadorzy Chatki Gołębia
pubDate: 07.21.2025
author: Anna Spodzieja
image: /images/image000000005.jpg
description: Osoby publiczne, które promują i rozpowszechniają Fundację w mediach
photos: Redakcja
---
Nasza Fundacja ma pierwszych **Ambasadorów**, są nimi **Krzysztof Skiba oraz jego żona Karolina**. Krzysztofa Skibę nie trzeba specjalnie przedstawiać, to znany muzyk rockowego zespołu **Big Cyc**, który wylansował szereg przebojów, między innymi „Makumbę”, „Piosenkę góralską czy „Świat według Kiepskich”.  

Muzyk, poza działalnością artystyczną, wraz z żoną angażuje się w działania na rzecz pomocy zwierzętom, szczególnie w adopcję psów ze schronisk. Znany jest z tego, że wspiera akcje adopcyjne i sam posiada dwa psy uratowane z interwencji. Odwiedza schroniska, promuje adopcję i zachęca do wspierania organizacji zajmujących się zwierzętami, w tym także naszej Fundacji.

Pierwsi Ambasadorzy naszej Fundacji otrzymali od nas koszulki z napisem „Ambasador Fundacja Chatka Gołębia” oraz dyplomy z informacją o przyznaniu tego zaszczytnego tytułu.

Rolą Ambasadora jest **popieranie misji naszej Fundacji, a także promowanie jej i rozpowszechnianie w mediach**. Mamy nadzieję, że Chatka Gołębia pozyska w przyszłości kolejnych Ambasadorów.
