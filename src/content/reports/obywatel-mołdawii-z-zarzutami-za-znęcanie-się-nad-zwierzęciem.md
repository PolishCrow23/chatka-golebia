---
title: Obywatel Mołdawii z zarzutami za znęcanie się nad zwierzęciem
pubDate: 05.13.2025
author: Anna Spodzieja
image: /images/20250128_190518.jpg
description: Zarzuty dla obywatela Mołdawii za znęcanie się nad zwierzęciem ze
  szczególnym okrucieństwem
photos: Redakcja
---
Komenda Wojewódzka Policji w Opolu w dniu 09.05.2025 r. opublikowała na swojej stronie informację o obywatelu Mołdawii, który znęcał się na zwierzęciem. 

Jak czytamy dalej tylko dzięki szybkiej interwencji funkcjonariusza Straży Rybackiej oraz krapkowickich policjantów udało się zapobiec tragedii bezbronnego zwierzęcia. 28-letni mężczyzna złapał gołębia i włożył go do worka foliowego, po czym wrzucił ptaka do rzeki. Mołdawianin został zatrzymany i usłyszał zarzut znęcania się nad zwierzęciem ze szczególnym okrucieństwem. Za popełniony czyn grozi mu kara do 5 lat pozbawienia wolności.

Zgodnie z art. 6 ustawy o ochronie zwierząt, **znęcaniem się nad zwierzęciem** jest zadawanie albo świadome dopuszczenie do zadawania bólu lub cierpień. Grozi za to kara 3 lat pozbawienia wolności. Surowsze sankcje są wymierzane osobom, które dopuszczają się tego typu przestępstw, działając ze szczególnym okrucieństwem. W takim przypadku grozi kara nawet do 5 lat więzienia.

Do takiej sytuacji doszło w Krapkowicach. Z opisu sytuacji, zamieszczonego na stronie policyjnej wynika, że: 

> Funkcjonariusz Straży Rybackiej patrolował rzekę Osobłogę, kiedy jego uwagę zwróciła grupa osób na jej brzegu. W momencie zauważenia strażnika jeden z mężczyzn wyrzucił zawinięty worek foliowy do rzeki. Wtedy
> mundurowy podpłynął jeszcze bliżej i ujął dwóch mężczyzn, wzywając Policję. Szybkie przybycie patrolu pozwoliło zatrzymać mężczyzn, jak i wyłowić worek z rzeki. Jak się okazało, w szczelnie zamkniętej folii znajdował się żywy gołąb, który po jego otwarciu odfrunął.
>
> Zatrzymani mężczyźni byli nietrzeźwi. Jak tłumaczyli swoje zachowanie, miała to być tylko niewinna zabawa, z której chcieli nagrać film i zamieścić go w Internecie. Sprawcy zajścia, 28-letniemu Mołdawianinowi został
> postawiony zarzut znęcania się nad zwierzęciem ze szczególnym okrucieństwem. Mężczyzna przyznał się do zarzucanego mu czynu, odmawiając składania zeznań. Po wykonanych czynnościach przez policjantów został przekazany Służbie Granicznej z wnioskiem o wydalenie z kraju.
