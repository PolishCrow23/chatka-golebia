---
title: Skuteczna interwencja naszej Fundacji w Myślenicach
pubDate: 05.20.2025
author: Anna Spodzieja
image: /images/gołąb-na-stole-z-resztkami-jedzenia.jpg
description: Chatka Gołębia w działaniu
photos: Redakcja
---
Wracamy do artykułu, który opublikowaliśmy na naszej stronie w dniu 19 marca bieżącego roku. Dotyczył on zakazu, jaki wydały władze Myślenic. Zamieściły one nas swojej stornie Facebook [apel ](https://drive.google.com/file/d/1AaLahyMPT9EIYiPSgsgM0PBM2sC5-Xxs/view?usp=drive_link)do mieszkańców, w którym zwracano uwagę na to, aby nie dokarmiać gołębi w Rynku, gdyż mają one między innymi „zanieczyszczać przestrzeń publiczną i mogą przenosić groźne choroby”. Za takie działania miała grozić grzywna za zaśmiecanie w wysokości 500 zł. 

Nasza Fundacja nie pozostała obojętne na apel urzędników, zamieszczając na stornie internetowej miasta swój krytyczny komentarz. Pisaliśmy w nim między innymi, że: 

> NIE MA zakazu dokarmiania gołębi (i innych ptaków) a władze miasta NIE MAJĄ uprawnień, aby taki zakaz wprowadzić. Ta sprawa była już przedmiotem sporu sądowego i jest jednoznaczny wyrok.

Fundacja Chatka Gołębia zapowiadała wówczas, że zwróci się do władz miasta z oficjalnym pismem oraz propozycją zastosowania miejskich gołębników. Właśnie otrzymaliśmy [odpowiedź](https://drive.google.com/file/d/18Ny5-aw6maBGItvA47dYubZtNvNRfn_Q/view?usp=drive_link) Burmistrza Miasta i Gminy Myślenice, w którym czytamy, że urzędnicy zamieścili apel w trosce o porządek i bezpieczeństwo mieszkańców oraz o prawidłowe żywienie ptaków. Natomiast kara grzywny, jak można przeczytać w piśmie – dotyczy zaśmiecania miejsc publicznych odpadkami starego jedzenia, a nie wysypywania odpowiedniego pokarmu dla ptaków, jak ziarna. Burmistrz podziękował również  Fundacji za propozycję zastosowania w mieście gołębników i zapewnił, że jeżeli Gmina będzie planować akcje edukacyjne dla mieszkańców w kwestii dokarmiania gołębi, skontaktuje się z naszą Fundacją w celu ich podjęcia.
