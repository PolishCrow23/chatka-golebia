---
title: Jakie dalsze losy krakowskich gołębi na remontowanym moście Grunwaldzkim
  - treść zaktualizowana
pubDate: 04.10.2025
author: Anna Spodzieja
image: /images/received_1690782001544646.jpeg
description: Czy w związku z planowanym remontem mostu Grunwaldzkiego
  zabezpieczone zostaną siedliska gniazdujących tam ptaków, między innymi
  gołębi.
photos: Łukasz Górecki
---
## Radio Kraków na swojej stronie internetowej opublikowało w dniu 04.04.2025 r. materiał stawiający retoryczne pytanie, czy **„Gołębie powstrzymają remont mostu Grunwaldzkiego w Krakowie?”**.

Jak się bowiem okazuje Radni Miejscy z Lewicy zwrócili się z [pytaniem](https://dt.bip.krakow.pl/interpelacje/kadencja_9//Tresc_mi%C4%99dzysesyjna%20II_Grzegorz%20Garboli%C5%84ski_2025-03-27.PDF) do Prezydenta Miasta Krakowa, czy w związku z planowanym **remontem mostu Grunwaldzkiego zabezpieczone zostaną siedliska gniazdujących tam ptaków, między innymi gołębi**. Samorządowcy chcą się dowiedzieć, czy przeprowadzone zostały ekspertyzy na terenie inwestycji i czy wykonawca robót posiada odpowiednie zgody od Regionalnej Dyrekcji Ochrony Środowiska. Podobne oczekiwania ma także Małopolskie Towarzystwo Ornitologiczne. 

Grzegorz Garboliński, radny Lewicy mówi: 

> „Gołąb podlega ochronie prawnej i jest ważnym elementem Krakowa. Gołębie to ptaki, których często nie dostrzegamy, przechodzimy obok nich obojętnie. One nam w Krakowie towarzyszą jednak bardzo licznie każdego dnia. To jeden z symboli naszego miasta”. 

Jak informuje Radio Kraków sprawa dotyczy nie tylko gołębi, pod mostem mogą się znajdować także siedliska nietoperzy oraz jaskółki oknówki. Dodatkowo, gdy będą prowadzone prace na moście, będzie trwał okres lęgowy ptaków. 

W sprawę ochrony gołębi oraz innych zwierząt od lat zasiedlających i gniazdujących w obrębie mostu zaangażowała się również kolejna radna Krakowa, Renata Piętka, która w imieniu mieszkańców oraz Małopolskiego Towarzystwa Ornitologicznego również zwróciła się z [pytaniami](file:///C:/Users/User/Downloads/Tresc_mi%C4%99dzysesyjna-II_Renata-Pi%C4%99tka-_2025-03-31_1.pdf) do Prezydenta Miasta Krakowa. Poprosiła o weryfikację działań Zarządu Dróg Miasta Krakowa oraz stosownych jednostek względem gatunków chronionych, zamieszkujących obiekt. W uzasadnieniu swoich pytań radna wskazała, że

> 13 marca br. Małopolskie Towarzystwo Ornitologiczne (MTO) zwróciło się pisemnie do Zarządu Dróg Miasta Krakowa z prośbą o podjęcie działań przewidzianych prawem, tj. wykonanie ekspertyzy ornitologiczno-chiropterologicznej, uwzględniającej zasiedlenie budowli przez jaskółki, nietoperze i gołębie oraz przeprowadzenie remontu w zgodzie z przepisami ustawy *o ochronie przyrody* i ustawy *o ochronie zwierząt* – pismo w załączeniu do pytań do interpelacji. Pismo otrzymała również Regionalna Dyrekcja Ochrony Środowiska oraz Wydział Środowiska, Klimatu i Powietrza Urzędu Miasta Krakowa. 

Czekając na odpowiedzi Prezydenta Miasta Krakowa już proponujemy możliwość zrobienia po remoncie chociażby półek spoczynkowych dla gołębi. Z pewnością racjonalnych pomysłów pojawi się więcej.

Nasza Fundacja zwróciła się do Zarządu Dróg Miasta Krakowa z pytaniami w powyższej sprawie. W odpowiedzi czytamy:

![](/images/received_1187035259597009.png)

![](/images/received_1196024052113570.png)

Prezentujemy również [ekspertyzę](file:///C:/Users/User/Downloads/Ekspertyza-MostGrunwaldzkiv2-podpis-Za%C5%82%C4%85cznik-RPW_6112_2025-1.pdf) wykonaną na zlecenie Zarządu Dróg Miasta Krakowa, na którą powołuje się w swoim piśmie zarząd. Została ona wykonana przez firmę z Nowego Sącza Eco-Consult jako "Opinia przyrodnicza w zakresie występowania gatunków objętych ochroną prawną, cennych bądź rzadkich na terenie mostu Grunwaldzkiego w Krakowie oraz w jego otoczeniu w związku z planowaną realizacją zadania pn. „Projekt remontu mostu przez rzekę Wisłę w ciągu ul. Dietla (Most Grunwaldzki) w Krakowie”.

Tymczasem gruntowny remont mostu ma się rozpocząć planowo 10 maja i będzie jedną z większych inwestycji drogowych w tym roku. Ekspertyza Politechniki Krakowskiej wskazuje, że aby zapewnić jego bezpieczne użytkowanie przynajmniej do roku 2038, niezbędne jest przeprowadzenie generalnych prac modernizacyjnych, nie później niż do sierpnia przyszłego roku.

Docelowo planuje się jego rozbiórkę i budowę nowej przeprawy, która połączy Stare Miasto i Dębniki. Aby jednak obecna konstrukcja mogła posłużyć mieszkańcom jeszcze przez kilkanaście lat, konieczne jest przeprowadzenie pilnych prac remontowych.

Zarząd Dróg Miasta Krakowa przewiduje, że remont wymusi czasowe wyłączenie mostu z ruchu samochodowego na co najmniej osiem miesięcy. Ponadto, przez około sześć miesięcy będzie wstrzymany również ruch tramwajowy. W tym czasie zostanie wprowadzona tymczasowa organizacja ruchu, której szczegóły są obecnie ustalane.

![Liczne kolce na obecnym moście](/images/received_1379935516757466-1-.jpeg "Liczne kolce na obecnym moście")

![Dziurawe siatki zabezpieczające na obecnym moście](/images/received_582530261472009.jpeg "Dziurawe siatki zabazpieczające na obecnym moście")

![](/images/received_703684922096299.jpeg "Dziurawe siatki zabazpieczające na obecnym moście")

![Źle zabezpieczona infrastruktura most przed ptakami](/images/received_1214132817044372.jpeg "Źle zabezpieczona infrastruktura mostu przed ptakami")

![Liczne kolce na obecnym moście](/images/received_1349569972950469.jpeg "Liczne kolce na obecnym moście")
