---
title: Akcja Sznurek – kolejny sukces!
pubDate: 09.04.2024
image: /images/posts/img_2338.jpg
description: W sobotę 31 sierpnia na krakowskim rynku, już po raz czwarty,
  Fundacja Chatka Gołębia, zorganizowała „Akcję Sznurek”
---

Równo z hejnałem o godzinie 11:00, przystąpiliśmy do działań. Jak zawsze działo się dużo a wszystko przebiegało dynamicznie. Odławianie gołębi, usuwanie sznurków, zabezpieczanie chorych, rozdawanie ziarna, ulotek, rozmowy z turystami i mieszkańcami Krakowa. Dwie godziny intensywnej pracy zaowocowały tym, że pomoc uzyskało ponad 30 gołębi!

Akcja stała się już sztandarowym projektem Fundacji i na dobre wpisała się w krajobraz starego miasta. Wielką radość sprawiało nam to, że widzieliśmy gołębie, którym pomocy udzieliliśmy na poprzednich akcjach.

> Akcja w liczbach:
>
> - Ilość zdjętych sznurków: ok. 20
> - Ilość chorych gołębi, którym pomoc udzieliła Przychodnia Salamandra: 9
> - Ilość gołębi przekazanych do KTOZ: 13
> - Ilość gołębi przejętych przez naszych wolontariuszy: 2
> - Ilość rozdanego ziarna: 35 kilogramów

Bonus – uratowaliśmy też jedną kawkę nad którą opiekę przejęła Akcja dla Dzikich Zwierząt działająca przy Przychodni Weterynaryjnej „Vetika”

Gorąco dziękujemy wszystkim którzy wzięli udział w akcji i jej przygotowaniach. Bez waszej pracy nie udałoby nam się tak sprawnie przeprowadzić akcji.

Dziękujemy również Przychodni Weterynaryjnej „Salamandra” , za przyjęcie nieco większej liczby gołębi, niż było to w planach.
