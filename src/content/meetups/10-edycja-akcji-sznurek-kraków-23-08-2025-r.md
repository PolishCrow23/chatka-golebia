---
title: 10. edycja Akcji Sznurek - Kraków, 23.08.2025 r.
pubDate: 09.18.2025
image: /images/gołębiedsc_2652.jpg
description: "Dziękujemy wszystkim wolontariuszom, darczyńcom i osobom, które
  tego dnia zatrzymały się przy naszym stanowisku. Razem naprawdę możemy
  zmieniać los miejskich gołębi! "
---
W minioną sobotę, czyli 23 sierpnia 2025 r. odbyła się kolejna edycja Akcji Sznurek, organizowanej cyklicznie przez Fundację Chatka Gołębia. Podczas wydarzenia udało się odłowić i zabezpieczyć kilkanaście gołębi wymagających pomocy – chore osobniki oraz ptaki, którym w palce zaplątały się nitki, włosy czy sznurki. Część z nich trafiła pod opiekę Fundacji Dzikusy Salamandry, a część do Ośrodka Rehabilitacji Dzikich Zwierząt w Tomaszowicach.

To była wyjątkowa edycja – do puszek zebraliśmy rekordową kwotę 623,20 zł i 5,01 euro! W całości zostanie ona przeznaczona na leczenie i pomoc krakowskim gołębiom. Akcja Sznurek to nie tylko ratowanie ptaków, ale też edukacja – przechodnie mogli dostać od nas kubeczek zdrowego ziarna i dokarmiać gołębie w bezpieczny sposób. Dzięki temu wspólnie uczymy się empatii i troski o skrzydlatych mieszkańców naszego miasta.

Dziękujemy wszystkim wolontariuszom, darczyńcom i osobom, które tego dnia zatrzymały się przy naszym stanowisku. Razem naprawdę możemy zmieniać los miejskich gołębi! 

Statystyczne podsumowanie odłowionych gołębi:

SALAMANDRA

* 4 gołębie zostały już wypuszczone
* 5 jest w trakcie leczenie (4 ornitoza, 1 ospa)
* 1 gołąbek w tragicznym stanie musiał być poddany eutanazji

CENTRUM HODOWLANE (czekamy jeszcze na dokładną rozpiskę)

1 gołąbek zmarł, reszta jest w trakcie leczenia.

Tekst: Klaudia Beleć/Dariusz Groch

Foto: Redakcja
