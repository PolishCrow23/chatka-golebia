---
title: Akcja Sznurek 8. Edycja
pubDate: 05.09.2025
image: /images/akcja-sznurek-8-edycja.jpg
description: Akcja ,,Sznurek" polega na udzielaniu pomocy gołębiom miejskim, oto
  jej podsumowanie.
---
# Czas na podsumowanie akcji „Sznurek”!

Jak zawsze spotkaliśmy się na krakowskim rynku obok fontanny, w trakcie akcji wspólnie odławiamy gołębie, które mają na nogach zaplątane sznurki oraz takie, które wykazują objawy chorobowe do specjalnych transporterów. Rozsypujemy też ziarno, rozdajemy ulotki oraz edukujemy osoby zainteresowane gołębiami, chętni mogą również przekazać darowiznę, fundacja ma zarejestrowaną zbiórkę publiczną (2024/3769/OR )
Pora zobaczyć wyniki naszej pracy.

## Przyjrzyjmy się im bliżej

Rozplątując szkodliwe sznurki **uwolniliśmy 16 gołębi**, z czego **10 kolejnych otrzymało pomoc** weterynarza! 

* **7** to **lekkie przypadki**, po usunięciu sznurków zostały wypuszczone,
* **1** miał **problemy oddechowe**, został wyleczony i wypuszczony po 3 dniach,
* **1** miał **bardzo duży obrzęk nogi od sznurków**, lekarze starają się uniknąć amputacji palców, trzymamy kciuki!
* **1** młody gołąbek ma **złamane skrzydełko** i jest w trakcie leczenia,

Rozsypaliśmy też łącznie **23 kilogramy ziarna** dla ptaków.

Dziękujemy wszystkim wolontariuszom za poświęcony czas i energię. W tym pomagającej nam w każdej edycji niezawodnej klinice weterynaryjnej „Salamandra”, do której bezpośrednio po akcji trafiają wszystkie gołębie, które potrzebują pomocy. 

Dzięki naszej wspólnej pracy krakowskie gołębie (i inni ptasi przyjaciele, chociaż w tej edycji nie było żadnych niespodzianek) mają się coraz lepiej. Dziękujemy za Wasze wsparcie oraz zachęcamy do wzięcia udziału w kolejnych edycjach naszej akcji.
