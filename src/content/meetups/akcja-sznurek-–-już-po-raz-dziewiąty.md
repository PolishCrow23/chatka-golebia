---
title: Akcja Sznurek – już po raz dziewiąty!
pubDate: 06.26.2025
image: /images/il20250621_918826737_xlarge.jpg
description: Akcja Sznurek - 9. edycja
---
Sztandarowy już projekt naszej Fundacji, czyli **Akcja Sznurek** doczekał się **9. edycji**! Jak zwykle członkowie Fundacji i wolontariusze spotkali się na Rynku w Krakowie. Pogoda dopisała, wielu mieszkańców miasta i turystów towarzyszyło nam podczas łapania chorych gołębi. Tradycyjnie zwabione zostały one dobrym gatunkowo
ziarnem, którego wysypaliśmy w sumie około 20 kg. Wyłapywanie chorych ptaków nie było więc trudne. 

Jak zwykle podczas naszych akcji prowadziliśmy edukację wśród przechodniów, a chętne osoby, najczęściej dzieci, z ogromną radością mogły osobiście karmić ptaki. Prowadziliśmy również zbiórkę pieniędzy, które oczywiście przeznaczone zostaną na pomoc gołębiom.

> **A oto wyniki naszych działań w liczbach:**
>
> *  stan ogólny 3 złapanych gołębi jest dobry, poddane zostały odrobaczaniu i zaopatrzone w leki na pasożyty zewnętrzne, jeśli będą się dobrze czuć, to zostaną wypuszczone na wolność w najbliższym czasie
> * 2 gołębie chorują na rzęsistkowicę i mają zapalenie spojówek, na razie pozostaną pod opieką weterynaryjną
> * jeden gołąb ma sznurek na prawej stopie, jest bez większych urazów, został mu podany lek na pasożyty zewnętrzne i również zostanie niebawem wypuszczony
> * 1 gołąb ma znacznie uszkodzony palec prawej stopy, został na nią założony opatrunek z antybiotykiem i na dniach zostanie wypuszczony na wolność
> * 1 gołąb ma złamane prawe podudzie z wyrwaną częścią ogona, zostało mu założone usztywnienie, przez 7 dni podawane będą leki z wapniem, gojenie ran potrwa do 3 tygodni i będzie odbywać się pod opieką weterynarza lub Fundacji

 **Dziękujemy wszystkim za udział  i pomoc w Akcji. Do zobaczenia następnym razem, już 23 sierpnia!**

Fot. Gabriela Komęza
