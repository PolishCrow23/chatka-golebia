---
title: 11. Edycja Akcji Sznurek - Kraków, 04.10.2025
pubDate: 10.09.2025
image: /images/image-673327102055950-1-.jpg
description: Witamy jesień podsumowaniem jedenastej edycji Akcji Sznurek!
  Zobacz, co udało się nam osiągnąć.
---
Jak zwykle spotkaliśmy się o godzinie dwunastej obok fontanny na Rynku Głównym w Krakowie.\
Dla osób, które jeszcze nie uczestniczyły w naszej akcji — W jej trakcie udzielamy pomocy gołębiom miejskim, które mają zaplątane na nóżkach sznurki, w zależności od stanu zdrowia gołębia możemy usunąć je na miejscu lub zabezpieczyć do transporterów. Odławiamy też chore osobniki, które wymagają pomocy weterynaryjnej, są one przewożone bezpośrednio po akcji do Kliniki Weterynaryjnej „Salamandra”. Mamy również stoisko, przy którym udzielamy informacji oraz rozdajemy ziarno i środki higieny osobistej. Fundacja ma zarejestrowaną zbiórkę publiczną (2024/3769/OR) a samo wydarzenie jest zarejestrowane w Urzędzie Miasta Krakowa.

Wydarzenie zyskuje coraz większą popularność. TVP Kraków wyemitowało nawet materiał zapowiadający naszą październikową akcję, można zobaczyć go na naszym [facebooku](https://www.facebook.com/share/v/1BYdkQc44R/). Materiał w zwięzły sposób przedstawia sytuację krakowskich gołębi, oraz podkreśla, jak ważna jest empatia wobec zwierząt. Warto zaznaczyć, że ich sytuacja jest trudna — gołębie były wyjątkowo wygłodzone, rozrzuciliśmy łącznie aż **50 kg ziarna,** **z czego ok. 35 na samym rynku**, resztą dokarmiliśmy gołębie w jego okolicy. 


Usunęliśmy 11 sznurków i wszystkie gołębie wróciły na wolność.


Autor zdjęć: Jakub Jas
